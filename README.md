# Turystyczne odcinki rzek w północnej Wielkopolsce

Celem projektu jest przedstawienie kajakowych szlaków turystycznych, znajdujących na obszarze północnej Wielkopolski w formie mapy interaktywnej. Stanowi to idealne narzędzie dla osób, które dopiero zaczynają swoją przygodę z turystyką kajakową, bądź chcą poszerzyć swoją dotychczasową wiedzę w tym zakresie. Zawarte w mapie informacje prezentują, w sposób przystępny dla użytkownika, dostępne szlaki kajakowe, wraz z ich klasyfikacją - podziałem ze względu na skalę trudności, oraz występujące na trasie zwałki. Każda z rzek zlokalizowanych w wyznaczonym przez nas obszarze posiada swój dokładny opis. Oprócz szlaków, na mapie można znaleźć także bazy kajakowe, które dysponują wypożyczalniami kajaków, oraz często miejscem przeznaczonym do wypoczynku, rekreacji, lub noclegu, wraz z ich nazwą oraz numerem kontaktowym.

Rezultat projektu w postaci mapy interaktywnej, został sporządzony w oparciu o pozyskane dane wektorowe, za pomocą ogólnodostępnej wtyczki Quick OSM w oprogramowaniu QGIS. W przypadku rzek, oraz baz kajakowych wykonaliśmy ręczą wektoryzację, na podstawie wyszukiwania porządanych przez nas danych na wyznaczonym obszarze. Przy dzieleniu rzek na poziomy trudności i uciążliwości, kierowaliśmy się wykorzystywaną w Polsce skalą i wiedzą doświadczonych kajakarzy ponieważ podział bywa subiektywny. Z tego też powodu osobno wydzieliliśmy rzeki zwałkowe, które nie nadają się do spływania rekreacyjnego.

Autorzy: Dagmara Kramarczyk, Katarzyna Piotrowska, Dawid Czajkowski, Mateusz Rydzik
